<h3>
  Асоційовані партнери
</h3>
<p>
  Якщо спільне фінансування є недоцільним для організації, вона може стати «асоційованим партнером». Асоційований партнер – це суб’єкт культурної діяльності з країни, що має право на участь у проектах, або з третьої країни, яка бере участь у діяльності, але в інших масштабах і на іншому рівні участі, ніж співорганізатори. Витрати, понесені асоційованими партнерами, не є санкціонованими витратами, якщо тільки такі витрати не компенсуються безпосередньо координатором та/або партнерами.
</p>
<h3>
  Порядок подання заявки
</h3>
<p>
  Заявки подають безпосередньо до Виконавчого агентства з питань освіти, аудіовізуальних засобів і культури (EACEA) у Брюсселі.
</p>
<h3>
  Подання заявок у режимі онлайн
</h3>
<p>
  Претенденти повинні заповнити та направити свої онлайн-заявки завчасно, до настання граничних термінів подачі, оскільки дотримання цих термінів суворо контролюється.
</p>
<p>
  Перед подачею електронної заявки, претенденти (Керівник проекту та партнери) повинні зареєструвати свої організації на Порталі учасників і отримати Ідентифікаційний код учасника (Participant Identification Code – PIC). Цей код необхідно буде зазначити у заявці. Детальніше про процедуру реєстрації можна дізнатися тут.
</p>
<p>
  Форми онлайн-заявок, а також електронна версія керівництва щодо порядку подання заявок, доступні на сайті EACEA на вкладці відповідного каналу фінансування.
</p>
<p>
  Для завантаження та заповнення онлайн-заявки, на Вашому комп’ютері повинна бути встановлена програма Adobe Reader 9-ї або новішої версії. Якщо така програма не встановлена на Вашому комп’ютері , перейдіть за посиланням http://get.adobe.com/reader/ для завантаження програми.
</p>
