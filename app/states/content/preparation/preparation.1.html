<h1>
  Підготовка до проекту
</h1>
<h5>
  Підпрограма «Культура»
</h5>
<p>
  Найважливішим кроком у підготовці до спільного проекту є формування потужної команди партнерів або «співорганізаторів» з різних європейських країн, які бажають здійснювати спільне співробітництво культурного характеру. Поряд з оформленням чітких письмових домовленостей вельми важливим є встановлення тісних робочих відносин між співорганізаторами.
</p>
<div class="background-image">
  <ul>
    <span class="caption caption--blue">
      ￼￼￼Обираючи спільний культурний проект для участі, рекомендуємо звернути увагу на наступні рекомендації
    </span>
    <li>
      Встановлення міцних відносин із потенційними співорганізаторами є необхідною умовою для забезпечення кожній стороні можливості рівноправної участі у плануванні проекту та чіткого розуміння завдань у рамках проекту. Кожна зі сторін повинна бути абсолютно впевненою у можливості кожного з співорганізаторів виконати свої грошові зобов’язання за проектом.
    </li>
    <li>
      Питання фінансового характеру та фінансування проекту повинні обговорюватися відкрито від самого початку. Кожна сторона повинна бути впевнена у тому, що кожен співорганізатор може надати кошти, які він готовий вкласти у проект.
    </li>
    <li>
      Щоб підготовкою проекту могли займатися усі співорганізатори, необхідно, щоб оперативні та матеріали за проектом були готові уже на ранніх його етапах. Спільна робота співорганізаторів необхідна для того, щоб визначити:
      <ul>
        <li>
          конкретну мету свого колективного проекту;
        </li>
        <li>
          учасників, які бажають взяти участь у проекті;
        </li>
        <li>
          цільову аудиторію і категорію громадськості;
        </li>
        <li>
          календарний план усіх проектних заходів;
        </li>
        <li>
          повні витрати та доходи за проектом.
        </li>
      </ul>
    </li>
  </ul>
</div>
<p>
  Співорганізатори повинні регулярно обмінюватися попередніми кошторисами витрат на реалізацію проекту та доходів від нього з актуальними даними. Це дозволить учасникам розумно освоювати бюджет або бути обізнаними щодо стану бюджету в цілому.
</p>
<p>
  Перш ніж вступити у партнерські відносини, співорганізаторам слід провести особисті зустрічі для колективного обговорення актуальних питань. Далі співорганізаторам бажано організувати ще одну особисту зустріч для спільного погодження остаточного варіанту проектної пропозиції.
</p>
<p>
  Обговорити попередні домовленості з іншими особами або організаціями, участь яких передбачено проектом (наприклад, із конкретними діячами культури та мистецтва, фахівцями у галузі збереження об’єктів культурної спадщини, можливими підрядниками, зокрема, проектною компанією або партнером, що має можливість надати майданчик або інші ресурси для реалізації проекту).
</p>
<p>
  Залучити, крім співорганізаторів, інші організації для здійснення контролю над проектом та його оцінки.
</p>
<p>
  Між усіма співорганізаторами повинна бути оформлена правова угода, у якій заздалегідь детально викладають усі функції та супутні обов’язки кожного зі співорганізаторів у рамках проекту. Обговорити узгоджені методи обліку проектних витрат і такі моменти, наприклад, як розпорядитися створеними в ході проекту творами чи культурними ресурсами після його завершення.
</p>
<p>
  Сформувати в рамках календарного плану проекту графік зустрічей співорганізаторів, на яких обговорюватимуться результати робіт за проектом, а також спільні дії усіх сторін щодо виходу з проблемних ситуацій, у разі виникнення таких у ході проекту.
</p>
