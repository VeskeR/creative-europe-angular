<h1>
  Про Програму «Креативна Європа»
</h1>
<p>
  «Креативна Європа» – це програма Європейського Союзу, спрямована на підтримку культурного, креативного та аудіовізуального секторів. З 2014 до 2020 року на підтримку європейських проектів, що дають можливість подорожувати, охоплювати нові аудиторії, обмінюватися практичними навичками та вдосконалюватися, планується виділити 1,46 мільярда євро.
</p>
<p>
  У 2015 році претендентами на співробітництво та суперництво у боротьбі за фінансування стали організації із 38 країн, але можливість взяти участь в обох підпрограмах отримали й організації з третіх країн.
</p>
<ul class="mark">
  <span class="caption">
    «Креативна Європа» складається із двох підпрограм:
  </span>
  <li>
    «Культура», в рамках якої передбачено просування креативного та культурного секторів;
  </li>
  <li>
    «Медіа», що забезпечує підтримку розвитку та поширення аудіовізуальних творів.
  </li>
</ul>
<p>
  На підпрограму «Медіа» припадає щонайменше 56% бюджету, близько 31% планується виділити на підпрограму «Культура», ще 13% відведено на новий напрямок – міжсекторальну взаємодію, реалізацію якого заплановано на 2016 рік. Він включає фінансове забезпечення представництв програми «Креативна Європа» (Creative Europe Desks) і реалізацію механізму фінансової гарантії.
</p>
<p>
  На сьогодні існує близько 18 каналів (часто іменованих «схеми» або «напрямки»), які надають можливість фінансування у рамках «Креативної Європи», кожен з яких охоплює окремий сектор або вид діяльності. Дізнайся більше.
</p>
<ul>
  <span class="caption caption--blue">
    «Креативна Європа» надасть фінансову підтримку лише тим проектам, які виконають поставлені перед нею завдання, а саме:
  </span>
  <li>
    зміцнення сектору та нарощування потенціалу;
  </li>
  <li>
    формування аудиторії;
  </li>
  <li>
    розробка нових бізнес-моделей;
  </li>
  <li>
    створення та підтримка віртуальних проектів.
  </li>
</ul>
<ul>
  <span class="caption caption--blue">
    Проекти, що виконають ці завдання, повинні також сприяти досягненню пріоритетних цілей «Креативної Європи». До них належать:
  </span>
  <li>
    зміцнення потенціалу сектору в плані функціонування на міжнаціональному рівні;
  </li>
  <li>
    стимулювання міжнаціонального поширення творів і операторів індустрії, а також завоювання нових аудиторій як у Європі, так і за кордоном;
  </li>
  <li>
    заохочення використання інноваційних і творчих підходів;
  </li>
  <li>
    зміцнення фінансового потенціалу сектора;
  </li>
  <li>
    зміцнення механізмів прийняття рішень.
  </li>
</ul>
